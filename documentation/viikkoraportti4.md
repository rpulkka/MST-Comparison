<h1>Viikko 4</h1>

Työmäärä: 14h

Takana on työmäärältään raskas, mutta sitäkin tuotteliaampi viikko. Yhteensä noin 10h aikaa vienyt Boruvkan
algoritmin debuggaus saatiin tällä viikolla päätökseen. Pienten toimimattomien tapauksien etsiminen oli erittäin hyvä
neuvo ja sen ansiosta pääsin monenkin ongelman äärelle. Bugien korjaannuttua aloin testata ohjelmaa manuaalisesti
suurilla verkoilla ja algoritmit vaikuttavat vihdoinkin toimivan poikkeuksetta oikein. Vaikutti siltä, että kerrankin
viikkopalautus jää juuri sopivaan kohtaan, kunnes ryhdyin muuntamaan generoituja testiverkkoja JUNIT testeiksi. En 
nimittäin vielä onnistunut lukemaan tiedostoja JUNIT testin sisällä, siinä on varmaankin jokin seikka, mitä en tiedä,
koska se ei toimi jostain syystä samoin kuin itse ohjelmassa. Tunti ei riittänyt ongelman ratkaisemiseen, saa antaa
vinkkejä, jos on ideoita.
<p/>
Lisäksi tein tällä viikolla erittäin simppelin käyttöliittymän, jonka avulla voi suorittaa ohjelman jollakin 
valmiiksi generoidulla verkolla, jonka voi valita kirjoittamalla tiedoston nimi kenttään. Tarjolla olevien 
tiedostojen nimet tulostuvat ensin näytölle. 
<p/>
Aloitin myös omien tietorakenteiden teon tekemällä keon kokonaisluvuille. Seuraavaksi onkin sitten edessä sen ja 
taulukkolistan toteutus Java genericsien avulla, joka jännittää jo etukäteen, koska en ole ennen käyttänyt niitä.
<p/>
Kaiken kaikkiaan projekti eteni tällä viikolla onnistuneesti. Ehdottomasti tuottoisin viikko tähän mennessä.
